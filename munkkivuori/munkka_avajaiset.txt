HS 6/2 -59
Lions Clubilta hiihtomäki Munkkivuoreen

Jo jonkin aikaa on Munkkivuoren 
pohjoisrinteillä nuoriso nauttinut mäenlaskusta. 
Kaupungin myötävaikutuksella on näet Munkkivuoren 
Lions Club rakennettanut Ulvilantie 25:n kohdalle 
pojille hyppyrimäen, jossa voidaan suorittaa pitkälti 
toiselle kymmenelle metrille nousevia hyppyjä. 
Mäki on putkirakenteinen - tiettävästi ensimmäinen Suomessa - 
ja päällystetty puutrallein. Se puretaan keväällä ja 
pystytetään uudelleen syksyllä. Kumpikin työ kestää 
n. puoli päivää. Kaupunki on raivannut mäen paikan, 
Lions Club huolehtinut rakentamisesta. Mäkeen on luvassa 
sähkövalaistus myöhemmässä vaiheessa. Sunnuntaina 
suoritetaan mäessä avajaiset. Seiväshyppääjä Jukka Piironen 
suorittaa avaushypyn, jonka jälkeen on nuorten kilpailut.
Samalla suoritetaan myös nuorten hiihdot. 
Lions Club ottaa ilmoittautumisia vastaan 
aamulla klo 9.00, jonka jälkeen kilpailut alkavat. 